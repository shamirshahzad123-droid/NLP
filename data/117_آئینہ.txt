Title: آئینہ
Author: Unknown
URL: https://www.rekhta.org/children-s-stories/children-s-story/aaina-kaukab-ali-children-s-stories?lang=ur
============================================================

میرا بیٹا۔۔۔ میرا دل بہت گھبرا رہا ہے۔

تم نہ ہی جاؤ تو بہتر ہے۔

میں بچہ نہیں ہوں۔۔۔ میرے سب دوست جا رہے ہیں۔ اس نے بددلی سے اپنی نیلی شرٹ بستر پر پٹخی۔

براہ مہربانی امی۔۔۔

اب وہ منتوں پر اتر آیا تھا۔

آخرکار امی ڈھیروں نصیحتوں کے ساتھ مان گئیں، جو اس نے کان سے سن کر دوسرے سے نکال دیں۔ یا ہو۔۔۔ اس نے اجازت مل جانے پر خوشی سے بھر پور اپنے دوست کو علامتی میسج بھیجا تھا۔

اگلے کچھ گھنٹے میں وہ اپنے دوستوں کے ساتھ خوبصورت پہاڑوں کے دامن کی طرف رواں دواں تھا۔

اس نےسٹیٹس اپ لوڈ کیا تھا،

have a safe journey

جیسے ڈھیروں کمنٹس اس کی فیس بک دال پر موجود تھے۔ وہ پریوں کی اس وادی میں ایک لمبے سفر کے بعد اتر آئے تھے۔ ڈوبتے سورج کا منظر انتہائی حسین تھا۔ یہاں اس پہاڑ کے دامن میں میری ایک کلاسک فوٹو بنا۔

ارسل نے اپنے دوست احمد کو بے تکلفی سے اپنا ارادہ بتایا۔ ڈوبتا سورج عین اس کے سر پر تھا اس نے بازو پھیلائے آنکھیں بند کیں۔۔۔

ویسے یہ جگہ خطرناک ہے۔ پیچھے کھائی ہے۔ سوچ لو۔

کوئی بات نہیں یار۔۔۔ وقت ضائع نہ کر۔ ارسل نے جلدی دکھائی سے کہا۔

اچھا ٹھیک ہے۔ تم تیار ہو۔ احمد کی آواز آئی۔

کیمرہ ہوا میں لہرایا۔ لمحے کے ہزارویں حصے میں ارسل کے قدم لڑکھڑائے تھے۔

اس نے اپنے آپ کو سنبھالنے کی کوشش کی، وہ نیچے سے نیچے گرتا جا رہا تھا، تصویر کھنچ چکی تھی۔ سورج ڈوب چکا تھا، ارسل کہیں نہیں تھا، احمد کا دل حلق تک آ گیا۔

سورج ڈوب چکا تھا۔۔۔ ارسل کہیں نہیں تھا۔۔۔ اس نے آنکھیں کھولنے کی کوشش کی۔ مگر اب بہت دیر ہو چکی تھی، اس کی روح فرشتوں کے پروں پر تھی۔